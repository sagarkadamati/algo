మయ్యాసక్తమనాః
శ్రీ కృష్ణ భగవానుడు ఇలా పలికాడు: నాలో మనస్సును లగ్నం చేసి, యోగాన్ని అభ్యసిస్తూ నన్ను ఆశ్రయించి, నిస్సశయంగా, క్షుణ్ణంగా ఎలా తెలుసుకో గలవో దానిని గురించి వినుము.

జ్ఞానం తేऽహం సవిజ్ఞానమిదం
అనుభవంతో కూడిన శాస్త్ర పరిజ్ఞానాన్ని నీకు పూర్తిగా చెబుతాను. దీనిని తెలుసుకున్నాక నీకు వేరే తెలుసుకోవలసినది ఏమీ ఉండదు.

మనుష్యాణాం సహస్రేషు
వేలాది మనుష్యులలో ఏ ఒక్కరో మోక్షసిద్ధి కోసం ప్రయత్నిస్తారు. అలా ప్రయత్నించే సిద్ధులలో కూడా ఏ ఒక్కరో నన్ను యదార్ధంగా తెలుసుకుంటారు.

భూమిరాపోऽనలో వాయుః
భూమి, నీరు, అగ్ని, వాయువు, ఆకాశం మరియు మనస్సు బుద్ధి, అహంకారం అని నా ప్రకృతి ఎనిమిది విధాలుగా ఉన్నది.

అపరేయమితస్త్వన్యాం
ఓ మహానుభాహుడా! ఇది అల్పమైనది. ఇంతకన్నా వేరై జీవుడిగా మారినదీ నా పరమైన ప్రకృతి అని తెలుసుకో. దాని వలననే ఈ జగత్తు భరించబడుతుంది.

ఏతద్యోనీని భూతాని
ఈ నా ప్రకృతి అన్ని ప్రాణులకీ మూలమని తెలుసుకో. యావత్తు జగత్తుకు యొక్క ఉత్పత్తి, నాశనములకు మూలము నేనే అని తెలుసుకో.

మత్తః పరతరం నాన్యత్కించిదస్తి
ధనుంజయా! నాకన్నా ఏక్కువైనదీ ఏదీలేదు. జగత్తు యావత్తు దారంలో మణులవలె నాలో గుచ్చబడి ఉన్నది.

రసోऽహమప్సు కౌన్తేయ
కౌంతేయా! నేను నీటిలోని రుచిని సూర్యచంద్రులలోని వెలుగును, వేదాలలోని ఓంకారాన్ని, ఆకాశంలో ఉన్న శబ్ధ గుణాన్ని. మానవులలోని పట్టుదలను.

పుణ్యో గన్ధః పృథివ్యాం
నేను పృథ్విలోని వాసనని. అగ్నిలోని వేడిని. జీవుళ్ళలోని ప్రాణాన్ని. తపస్సు చేసేవారిలో తపస్సుని.

బీజం మాం సర్వభూతానాం
అర్జునా అందరి జీవులలో సనాతన బీజాన్ని నేను అని తెలుసుకో. బుద్ధిమంతుల లోని తెలివిని. ప్రతిభా వంతుల లోని ప్రతిభని నేను.

బలం బలవతాం చాహం
ఓ భరతశ్రేష్టుడా! బలవంతులలోని కామరాగాలు లేని బలాన్ని నేను. జీవులలో ధర్మ విరుద్ధం కాని కామాన్ని నేను.

యే చైవ సాత్త్వికా
ఇంకా ఏవి తామసిక, రాజసిక, సాత్విక భావాలో అవన్నీ నా వలన వస్తాయని గ్రహించు. అయితే నేను వాటిలో లేను అవినాలో ఉన్నాయి.

త్రిభిర్గుణమయైర్భావైరేభిః
మూడుగుణాలలతో నిండి ఉన్న ఈభావాల చేత ప్రపంచం యావత్తూ బ్రాంతిలో పడి, వీటికన్నా అతీతమూ, అవ్యయమూ అయిన నన్ను గుర్తించలేదు.

దైవీ హ్యేషా గుణమయీ
దివ్యమైన, త్రిగుణాలతో కూడిన నా ఈ మాయ దాట రానిది. నన్నే ఎవరు సేవిస్తారో వారు ఈ మాయని దాట గలరు.

న మాం దుష్కృతినో
దుర్మార్గులు మూఢులు, మాయ చేతజ్ఞానం నశించిన వారు, అసురభావాన్ని ఆశ్రయించిన వారు ఐన నరాధములు నన్ను సేవించరు.

చతుర్విధా భజన్తే మాం
భరత కుల శ్రేష్టుడైన ఓ అర్జునా! ఆర్తుడూ, జిజ్ఞాసువూ, అర్ధార్ధీ, జ్ఞాని అనే నాలుగు రకాల పుణ్యాత్ములు నన్ను సేవిస్తారు.

తేషాం జ్ఞానీ నిత్యయుక్త
ఈ నలుగురిలో నిత్యము నాతో కూడి పరమాత్మనైన నాయందు మాత్రమే నాయందు మాత్రమే భక్తి కలిగి ఉండే జ్ఞాని శ్రేష్టుడు. అటువంటి వాడికి నేను ఎక్కువ ప్రియుణ్ణి. అతడే నాకు కూడా ఇష్టుడు.

ఉదారాః సర్వ ఏవైతే జ్ఞానీ
వీరందరూ ఉదారులే. జ్ఞాని మాత్రం నాస్వరూపమని నా అభిప్రాయము. ఎందుకంటే అతడే సర్వోత్తమైన గతి అని నన్నే ఆశ్రయించి ఉంటాడు.

బహూనాం జన్మనామన్తే
అనేక జన్మల తరువాత నరుడు జ్ఞాన వంతుడై సర్వమూ వాసుదేవుడని నన్ను కొలుస్తాడు. అలాంటి మహాత్ముడు చాలా అరుదుగా ఉంటాడు

కామైస్తైస్తైర్హృతజ్ఞానాః
తన సహజ స్వభావానికి లోనై ఆయా కోరికల వలన జ్ఞానం హరించుకు పోగా ఆయా నియమాలని పాటిస్తూ వారు ఇతర దేవతలను ఆరాధిస్తారు.

యో యో యాం యాం
ఏయే భక్తుడు ఏయే రూపంలో భగవంతుడిని శ్రద్ధతో ఆరాధించాలని కోరతాడో ఆయా భక్తునికి ఆయాదేవతయందే అచంచలమైన శ్రద్ధని నేను కలిగిస్తాను.

స తయా శ్రద్ధయా
అతడు శ్రద్ధతో కూడుకొని ఆరూపాన్ని ఆరాధించ సాగుతాడు. నాచే ప్రసాదింప బడిన ఆ కోరికలను, తాను ఆరాధించిన దేవతారూపంద్వారా పొందుతాడు.

అన్తవత్తు ఫలం తేషాం
అల్ప బుద్ధులైన వారికి లభించే ఫలం నశించి పోయేదిగా ఉంటుంది. దేవతలను ఆరాధించేవారు దేవతలను చేరుతారు, నన్ను ఆరాధించేవారు నన్ను చేరుతారు.

అవ్యక్తం వ్యక్తిమాపన్నం
పరమము, సర్వశ్రేష్టమునైన నా స్వభావం ఎరుగని, తెలివి తక్కువ వాళ్ళు ఇంద్రియాలకు గోచరంకాని పరిమితమైన రూపంగా భావిస్తారు.

నాహం ప్రకాశః సర్వస్య
యోగమాయ చేత ఆవరింపబడి ఉన్న నేను అందరికి కనపడను. నన్ను ఈ మూఢ లోకం పుట్టుకా నాశనం లేనివాణ్ణిగా తెలుసుకో లేదు.

వేదాహం సమతీతాని
నేను గతించిన జీవులను, ఇప్పుడు ఉన్నవాళ్ళనూ, ముందు పుట్టబోయే వారినీ ఎరుగుదును. నన్ను మాత్రం ఎవరూ ఎరుగరు.

ఇచ్ఛాద్వేషసముత్థేన
పరంతపా! అర్జునా! రాగద్వేషాల నుండి జనించే ద్వందాల మోహం వలన పుట్టుకతోనే అన్ని జీవులూ భ్రాంతిని పొందుతున్నాయి.

యేషాం త్వన్తగతం పాపం
పుణ్య కర్మల వలన ఏజనులయొక్క పాపం అంత మైనదో, వాళ్ళు, ద్వంద మోహాలనుండి పూర్తిగా విముక్తులై చెదరని దీక్షతో నన్ను కొలుస్తారు.

జరామరణమోక్షాయ
జరా మరణాల నుండి విడుదల కావాలని ఎవరు నన్ను ఆశ్రయించి సాధన చేస్తారో వాళ్ళు సంపూర్ణంగా ఆబ్రహ్మమూ ఆత్మ తత్వాన్ని యావత్తు కర్మనీ తెలుసుకుంటారు.

సాధిభూతాధిదైవం మాం
ఆధి భూతంతో, ఆధిదైవంతో, ఆధియజ్ఞంతో కూడిన నన్ను ఎవరు తెలుసుకుంటారో వాళ్ళుమనస్సు వశంలో ఉంచుకుని ప్రయాణ కాలంలోకూడా నన్ను గుర్తుంచుకుంటారు.