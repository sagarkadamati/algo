# సాఙ్ఖ్యయోగః

## సఞ్జయ ఉవాచ</br>

### <center>తం తథా కృపయావిష్టమశ్రుపూర్ణాకులేక్షణమ్ ।</br>విషీదన్తమిదం వాక్యమువాచ మధుసూదనః ॥౨-౧॥</center>

సంజయుడన్నాడు:
ఆ ప్రకారంగా కరుణతో ఆవహింప బడి, కన్నీటితో నిండి కలత పడుతున్న చూపుతో, విషాదంలోఉన్న అర్జునుని చూసి మధుసూదనుడు ఇలా అన్నాడు.

## శ్రీభగవానువాచ</br>

### <center>కుతస్త్వా కశ్మలమిదం విషమే సముపస్థితమ్ ।</br>అనార్యజుష్టమస్వర్గ్యమకీర్తికరమర్జున ॥౨-౨॥</center>

శ్రీ భగవానుడన్నాడు:
ఈ విషమ సమయంలో నీకు ఈ మాలిన్యం ఎక్కడ నుండి వచ్చింది? ఇది ఆర్యులకు తగినది కాదు. స్వర్గాన్ని కీర్తినీ రెండింటిని చెడగొట్టుతుంది.

### <center>క్లైబ్యం మా స్మ గమః పార్థ నైతత్త్వయ్యుపపద్యతే ।</br>క్షుద్రం హృదయదౌర్బల్యం త్యక్త్వోత్తిష్ఠ పరన్తప ॥౨-౩॥</center>

అర్జునా! బలహీనుడివి కావద్దు. ఇది నీకు శోభించదు. శత్రుసంహారకుడా. క్షుద్రమైన హృదయ దౌబల్యాన్ని విడిచి లేచి నిలబడు.

## అర్జున ఉవాచ</br>

### <center>కథం భీష్మమహం సఙ్ఖ్యే ద్రోణం చ మధుసూదన ।</br>ఇషుభిః ప్రతియోత్స్యామి పూజార్హావరిసూదన ॥౨-౪॥</center>

అర్జునుడన్నాడు:
మధుసూదనా! -పూజలకి అర్హులైనభీష్మ ద్రోణులకు ఎదురుగా యుద్ధంలో బాణాలు ఎలా వదలగలను?

### <center>గురూనహత్వా హి మహానుభావాన్శ్రేయో భోక్తుం భైక్ష్యమపీహ లోకే ।</br>హత్వార్థకామాంస్తు గురూనిహైవ భుఞ్జీయ భోగాన్ రుధిరప్రదిగ్ధాన్ ॥౨-౫॥</center>

మహానుభావులైన గురువులను వధించకుండా ఈ లోకంలో బిచ్చం ఎత్తి అయినా జీవించడమే మేలు. గురువుల్ని వధించి ఆ నెత్తుటితో తడిసిన సంపదలు, భోగాలు ఈ లోకంలో మాత్రమే అనుభవిస్తాను.

### <center>న చైతద్విద్మః కతరన్నో గరీయో యద్వా జయేమ యది వా నో జయేయుః ।</br>యానేవ హత్వా న జిజీవిషామస్తేఽవస్థితాః ప్రముఖే ధార్తరాష్ట్రాః ॥౨-౬॥</center>

ఈ రెండింటిలో ఏది మేలో మాకు తెలియడం లేదు. యుద్ధం చేసినా మేము గెలుస్తామో వాళ్ళే గెలుస్తారో, ఎవరిని చంపాక జీవించడానికి ఇష్ట పడమో, ఆధృతరాష్ట్రనందనులే ఎదురుగా నిలబడి ఉన్నారు.

### <center>కార్పణ్యదోషోపహతస్వభావః పృచ్ఛామి త్వాం ధర్మసమ్మూఢచేతాః ।</br>యచ్ఛ్రేయః స్యాన్నిశ్చితం బ్రూహి తన్మే శిష్యస్తేఽహం శాధి మాం త్వాం ప్రపన్నమ్ ॥౨-౭॥</center>

కార్పణ్య దోషం చేత నా బుద్ధి దెబ్బ తిన్నది. ధర్మమేదో తెలియని వాడినై నిన్ను అడుగు తున్నాను. ఏది నిశ్చితంగా శ్రేయస్కరమో అది తెలియ చెయ్యి. నీ శిష్యుడిని, నీ శరణు జొచ్చిన నాకు బోధ చెయ్యి.


### <center>న హి ప్రపశ్యామి మమాపనుద్యాద్యచ్ఛోకముచ్ఛోషణమిన్ద్రియాణామ్ ।</br>అవాప్య భూమావసపత్నమృద్ధం రాజ్యం సురాణామపి చాధిపత్యమ్ ॥౨-౮॥</center>

ఇంద్రియాలను దహింపచేసే నాయీశోకాన్ని తగ్గించే దేదో నేను తెలుసుకోలేకుడా ఉన్నాను. భూమిలో ఏకచ్చత్రాధిపత్యం కాని, దేవలోకాధిపత్యం కాని దీనిని తొలగించ లేదు.

## సఞ్జయ ఉవాచ</br>

### <center>ఏవముక్త్వా హృషీకేశం గుడాకేశః పరన్తప ।</br>న యోత్స్య ఇతి గోవిన్దముక్త్వా తూష్ణీం బభూవ హ ॥౨-౯॥</center>

ఓ రాజా. అర్జునుడు శ్రీ కృష్ణునితో ఈ ప్రకారంగా చెప్పి, యుద్ధం చేయనని గోవిందునితో పలికి మాట్లాడకుండా ఊరకున్నాడు.

### <center>తమువాచ హృషీకేశః ప్రహసన్నివ భారత ।</br>సేనయోరుభయోర్మధ్యే విషీదన్తమిదం వచః ॥౨-౧౦॥</center>

భారతా! రెండుసేనల మధ్య విషాదంలో పడిన అతణ్ణి చూసి హృషీకేశుడు నవ్వుతున్నట్లుగా ఇలా అన్నాడు.

## శ్రీభగవానువాచ</br>

### <center>అశోచ్యానన్వశోచస్త్వం ప్రజ్ఞావాదాంశ్చ భాషసే ।</br>గతాసూనగతాసూంశ్చ నానుశోచన్తి పణ్డితాః ॥౨-౧౧॥</center>

భగవంతుడన్నాడు :-
శోకింపతగని వాటిని గూర్చి నీవు శోకించుచున్నావు. మరియు నీ ప్రజ్ఞ (బుద్ధి ) నెల్లను ఉపయోగించి మాట్లాడుచున్నావు. పండితులు గతులు కల్గిన మరియు గతులు లేని వాటిని గూర్చి బాధపడరు .

### <center>న త్వేవాహం జాతు నాసం న త్వం నేమే జనాధిపాః ।</br>న చైవ న భవిష్యామః సర్వే వయమతః పరమ్ ॥౨-౧౨॥</center>

నేను లేకుంటిననుట ఎప్పటికీ లేదు. నీవు ఎప్పటికీ ఉందువు. ఈ ధరణి ని పాలించు రాజులు కూడా ఎప్పటికీ ఉందురు. ఇక ముందు కూడా మనమందరము లేకపోవుట అనునదే లేదు.

### <center>దేహినోఽస్మిన్యథా దేహే కౌమారం యౌవనం జరా ।</br>తథా దేహాన్తరప్రాప్తిర్ధీరస్తత్ర న ముహ్యతి ॥౨-౧౩॥</center>

ఈ శరీరంలో దేహధారికి బాల్యం, యవ్వనం, వృద్ధాప్యం ఎలాకలుగుతాయో, అలాగే మరోదేహం లభించడం కూడాను. వివేకి ఈవిషయంలో భ్రమపడడు.

### <center>మాత్రాస్పర్శాస్తు కౌన్తేయ శీతోష్ణసుఖదుఃఖదాః ।</br>ఆగమాపాయినోఽనిత్యాస్తాంస్తితిక్షస్వ భారత ॥౨-౧౪॥</center>

కుంతీకుమారా! ఇంద్రియాల ద్వారా కలిగే విషయ స్పర్శలే శీతోష్ణ, సుఖదః ఖాలను కలిగిస్తాయి అవి వస్తూ పోతుంటాయి. నిలకడలేనివి. అర్జునా వాటిని సహించాలి.

### <center>యం హి న వ్యథయన్త్యేతే పురుషం పురుషర్షభ ।</br>సమదుఃఖసుఖం ధీరం సోఽమృతత్వాయ కల్పతే ॥౨-౧౫॥</center>

పురుషశ్రేష్టుడా! సుఖదుఃఖాలలో సమంగా ఉండే ఏ ధీరుణ్ణి ద్వందాలు భాదించవో అతడు అమృతత్వానికి అర్హుడు అవుతాడు.

### <center>నాసతో విద్యతే భావో నాభావో విద్యతే సతః ।</br>ఉభయోరపి దృష్టోఽన్తస్త్వనయోస్తత్త్వదర్శిభిః ॥౨-౧౬॥</center>

అసత్యానికి శక్తి లేదు. సత్యానికి శక్తి లేకపోవడం అంటూ లేదు. ఈరెండింటి అసలు స్వరూపం తత్వ జ్ఞానులచేత దర్శింప బడినది.

### <center>అవినాశి తు తద్విద్ధి యేన సర్వమిదం తతమ్ ।</br>వినాశమవ్యయస్యాస్య న కశ్చిత్కర్తుమర్హతి ॥౨-౧౭॥</center>

దేని చేత ఈప్రపంచం యావత్తు వ్యాపించబడి ఉన్నదో ఆ సత్తు నాశరహితమైనదని తెలుసుకో. నాశరహితమైన దానిని ఎవరూ నాశనం చేయలేరు.

### <center>అన్తవన్త ఇమే దేహా నిత్యస్యోక్తాః శరీరిణః ।</br>అనాశినోఽప్రమేయస్య తస్మాద్యుధ్యస్వ భారత ॥౨-౧౮॥</center>

నిత్యమైన నాశరహితమైన పరిణామాలులేని శారీరా ధారి అయిన ఆత్మకు ఇవి అంతమయ్యే దేహాలు. అందుచేత అర్జునుడా యుద్ధం చేయి.

### <center>య ఏనం వేత్తి హన్తారం యశ్చైనం మన్యతే హతమ్ ।</br>ఉభౌ తౌ న విజానీతో నాయం హన్తి న హన్యతే ॥౨-౧౯॥</center>

ఆత్మ చంపుతుంది అని కానీ, చంప బడుతుంది అనికానీ, ఎవరనుకుంటారో వారు అందరూ ఎరుగని వారే. ఆత్మ చంపదు, చంపబడదు.

### <center>న జాయతే మ్రియతే వా కదాచిన్ నాయం భూత్వా భవితా వా న భూయః ।</br>అజో నిత్యః శాశ్వతోఽయం పురాణో న హన్యతే హన్యమానే శరీరే ॥౨-౨౦॥</center>

అతడు ఎన్నడూ పుట్టేవాడు, గిట్టేవాడూ కాదు. నిన్న ఉండి రేపు లేనివాడూ కాదు. పుట్టుకలేని వాడు, నిత్యమైన వాడు, మార్పులేని వాడు, అతడు పురాతన మైన వాడు, అగు ఈ ఆత్మ శరీరం చంపబడినా ఆత్మ చంపబడదు.

### <center>వేదావినాశినం నిత్యం య ఏనమజమవ్యయమ్ ।</br>కథం స పురుషః పార్థ కం ఘాతయతి హన్తి కమ్ ॥౨-౨౧॥</center>

జన్మరహితము, నాశరహితము, అవ్యయము అయిన దీనిని ఎవరు ఎరుగునో ఆపురుషుడ ఎలా ఎవరిని చంపిస్తాడు? ఎవరిని చంపుతాడు?

### <center>వాసాంసి జీర్ణాని యథా విహాయ నవాని గృహ్ణాతి నరోఽపరాణి ।</br>తథా శరీరాణి విహాయ జీర్ణా- న్యన్యాని సంయాతి నవాని దేహీ ॥౨-౨౨॥</center>

మానవుడు జీర్ణమైన వస్త్రాలను విసర్జించి క్రొత్త వాటిని ఎలా ధరిస్తాడో అలాగే దేహధారి జీర్ణమైన శరీరాలను విసర్జించి క్రొత్తవాటిని స్వీకరిస్తాడు.

### <center>నైనం ఛిన్దన్తి శస్త్రాణి నైనం దహతి పావకః ।</br>న చైనం క్లేదయన్త్యాపో న శోషయతి మారుతః ॥౨-౨౩॥</center>

దీనిని శస్త్రాలు చేదించవు, అగ్ని కాచదు, నీరుతడపదు, గాలి ఎండించదు.

### <center>అచ్ఛేద్యోఽయమదాహ్యోఽయమక్లేద్యోఽశోష్య ఏవ చ ।</br>నిత్యః సర్వగతః స్థాణురచలోఽయం సనాతనః ॥౨-౨౪॥</center>

ఇది ఛేధించ రానిది, కాల్చ రానిది, తడప రానిది, ఎండించ రానిది. నిత్యము, సర్వవ్యాపకము, స్థిరము, అచలమైనది.

### <center>అవ్యక్తోఽయమచిన్త్యోఽయమవికార్యోఽయముచ్యతే ।</br>తస్మాదేవం విదిత్వైనం నానుశోచితుమర్హసి ॥౨-౨౫॥</center>

ఇది వ్యక్తం కానిది, యోచించడానికి వీలు లేనిది, వికారాలు లేనిది అని చెప్పబడుతుంది. దీనిని నీవు అర్ధం చేసుకుని విచారంచడం విడిచి పెట్టు.

### <center>అథ చైనం నిత్యజాతం నిత్యం వా మన్యసే మృతమ్ ।</br>తథాపి త్వం మహాబాహో నైవం శోచితుమర్హసి ॥౨-౨౬॥</center>

ఇక దీనిని నిత్యం పుట్టేది, నిత్యం గిట్టేదిగా భావించినా మహానుభావుడా|అప్పుడు కూడా ఇలా విచారించ తగదు.

### <center>జాతస్య హి ధ్రువో మృత్యుర్ధ్రువం జన్మ మృతస్య చ ।</br>తస్మాదపరిహార్యేఽర్థే న త్వం శోచితుమర్హసి ॥౨-౨౭॥</center>

పుట్టిన వానికి మరణం ఎలా తప్పదో, అలాగే చనిపోయిన వారికి జన్మ తప్పదు. అందుచేత శోకింపనవసరం లేని దాని కోసం నీవు శోకింప తగదు.

### <center>అవ్యక్తాదీని భూతాని వ్యక్తమధ్యాని భారత ।</br>అవ్యక్తనిధనాన్యేవ తత్ర కా పరిదేవనా ॥౨-౨౮॥</center>

అర్జునా జీవుని మొదలెక్కడో తెలియదు, మధ్య ఎమిటో తెలియదు, తుది ఎప్పుడో తెలియదు. తెలియని దాని కొరకు విచారించ పనిలేదు.

### <center>ఆశ్చర్యవత్పశ్యతి కశ్చిదేన- మాశ్చర్యవద్వదతి తథైవ చాన్యః ।</br>ఆశ్చర్యవచ్చైనమన్యః శృణోతి శ్రుత్వాప్యేనం వేద న చైవ కశ్చిత్ ॥౨-౨౯॥</center>

దీనిని ఒకడు ఆశ్చర్యంగా చూస్తాడు, ఒకరు ఆశ్చర్యంగా చెబుతాడు, ఒకడు ఆశ్చర్యంగా వింటాడు. అయినప్పటికీ ఎవరూ దీనిని తెలుసుకోలేరు.

### <center>దేహీ నిత్యమవధ్యోఽయం దేహే సర్వస్య భారత ।</br>తస్మాత్సర్వాణి భూతాని న త్వం శోచితుమర్హసి ॥౨-౩౦॥</center>

అర్జునా! అన్ని దేహాలలో ఉన్న దేహి నిత్యమైన వాడు కనుక చంపబడడు. అందుచేత ఎవరిని గురించీ నీవు విచారించతగదు.

### <center>స్వధర్మమపి చావేక్ష్య న వికమ్పితుమర్హసి ।</br>ధర్మ్యాద్ధి యుద్ధాచ్ఛ్రేయోఽన్యత్క్షత్రియస్య న విద్యతే ॥౨-౩౧॥</center>

స్వధర్మం దృష్ట్యా చూచినా నీవు కంపించ తగదు. క్షత్రియుడికి ధర్మ యుద్ధంకన్నామేలైనది లేదు.

### <center>యదృచ్ఛయా చోపపన్నం స్వర్గద్వారమపావృతమ్ ।</br>సుఖినః క్షత్రియాః పార్థ లభన్తే యుద్ధమీదృశమ్ ॥౨-౩౨॥</center>

అర్జునా! యాదృచ్చికంగా లభించినదీ స్వర్గద్వారాన్ని తెరిపించేదీ అయిన ఇలాంటి యుద్ధంలో పాల్గొనే అవకాశం అదృష్టవంతులైన క్షత్రియులే పొందుతారు.

### <center>అథ చేత్త్వమిమం ధర్మ్యం సఙ్గ్రామం న కరిష్యసి ।</br>తతః స్వధర్మం కీర్తిం చ హిత్వా పాపమవాప్స్యసి ॥౨-౩౩॥</center>

ధార్మికమైన ఈ యుద్ధాన్ని చేయకపోయ్యావో, దానివల్ల స్వధర్మాన్ని, కీర్తిని వదిలినవాడవై పాపం పొందుతావు.

### <center>అకీర్తిం చాపి భూతాని కథయిష్యన్తి తేఽవ్యయామ్ ।</br>సమ్భావితస్య చాకీర్తిర్మరణాదతిరిచ్యతే ॥౨-౩౪॥</center>

ప్రజలు నిన్ను అప్రతిష్టకరంగా మాట్లాడుతారు. మానవంతుడికి అపకీర్తి మరణంకంటే బాధాకరం.
### <center>భయాద్రణాదుపరతం మంస్యన్తే త్వాం మహారథాః ।</br>యేషాం చ త్వం బహుమతో భూత్వా యాస్యసి లాఘవమ్ ॥౨-౩౫॥</center>

ఈ మహారధులందరూ భయం వలన నీవు యుద్ధం నుండి పారిపోయావని అనుకుంటారు. నీ వీరత్వాన్ని గౌరవించిన వారే నిన్ను చులకనగా చూస్తారు.

### <center>అవాచ్యవాదాంశ్చ బహూన్వదిష్యన్తి తవాహితాః ।</br>నిన్దన్తస్తవ సామర్థ్యం తతో దుఃఖతరం ను కిమ్ ॥౨-౩౬॥</center>

నీ శత్రువులు నిన్ను గురించి పలురకాలుగా అనరాని మాటలంటారు. నీ సమర్ధతని నిందిస్తారు. అంతకన్నా ఎక్కువ దుఃఖకరమైనది ఉంటుందా?


### <center>హతో వా ప్రాప్స్యసి స్వర్గం జిత్వా వా భోక్ష్యసే మహీమ్ ।</br>తస్మాదుత్తిష్ఠ కౌన్తేయ యుద్ధాయ కృతనిశ్చయః ॥౨-౩౭॥</center>

చనిపోయావా, స్వర్గాన్ని పోందుతావు. గెలిచావా, రాజ్యాన్ని అనుభవిస్తావు. అందు చేత లే కౌంతేయ; యుద్ధం చేయడానికి కృతనిశ్చయుడువై లేచి నిలబడు.

### <center>సుఖదుఃఖే సమే కృత్వా లాభాలాభౌ జయాజయౌ ।</br>తతో యుద్ధాయ యుజ్యస్వ నైవం పాపమవాప్స్యసి ॥౨-౩౮॥</center>

సుఖదుఃఖాలను, లాభనష్టాలను, జయాపజయాలను సమానంగా భావించి యుద్ధానికి సన్నద్ధుడివికా. ఈ విధంగా నీవు పాపం పొందకుండా ఉంటావు.

### <center>ఏషా తేఽభిహితా సాఙ్ఖ్యే బుద్ధిర్యోగే త్విమాం శృణు ।</br>బుద్ధ్యా యుక్తో యయా పార్థ కర్మబన్ధం ప్రహాస్యసి ॥౨-౩౯॥</center>

ఇంతవరకు నీకు జ్ఞానాన్ని భోదించడం జరిగింది. ఇక ఈ బుద్ధి యోగాన్ని గురించి వినుము. పార్ధుడా; ఈ జ్ఞానం తోడూ ఉంటే కర్మ బంధాన్ని ఛేదిస్తావు.

### <center>నేహాభిక్రమనాశోఽస్తి ప్రత్యవాయో న విద్యతే ।</br>స్వల్పమప్యస్య ధర్మస్య త్రాయతే మహతో భయాత్ ॥౨-౪౦॥</center>

ఇందులో ఆరంభం నిష్ఫలం కావడం కానీ విపరీత ఫలితాలు కానీ ఉండవు. ఈ ధర్మం ఏకొంచం ఆచరించినా భయం నుండి రక్షిస్తుంది.

### <center>వ్యవసాయాత్మికా బుద్ధిరేకేహ కురునన్దన ।</br>బహుశాఖా హ్యనన్తాశ్చ బుద్ధయోఽవ్యవసాయినామ్ ॥౨-౪౧॥</center>

కురునందనా! ఇక్కడ నిశ్చయంతో కూడిన బుద్ధి ఏకాగ్రంగా ఒకే విధంగా ఉంటుంది. నిశ్చయం లేనివారికి బుద్ధులు అనేక శాఖలుగా చీలి అసంఖ్యాకంగా ఉంటాయి.

### <center>యామిమాం పుష్పితాం వాచం ప్రవదన్త్యవిపశ్చితః ।</br>వేదవాదరతాః పార్థ నాన్యదస్తీతి వాదినః ॥౨-౪౨॥</center>

అర్జునా; అజ్ఞానులు వేద వాక్యాలలో ఆసక్తి ఉన్న వాళ్ళు స్వర్గం కంటే వేరేది లేదని పువ్వుల్లాంటి మధురమైన ఈ మాటని చెప్తారు.

### <center>కామాత్మానః స్వర్గపరా జన్మకర్మఫలప్రదామ్ ।</br>క్రియావిశేషబహులాం భోగైశ్వర్యగతిం ప్రతి ॥౨-౪౩॥</center>

కోరికలతో నిండినవాళ్ళూ, స్వర్గమే లక్ష్యంగా పెట్టుకున్న వాళ్ళూ, జన్మలనూ, స్వర్గాదులను ఇచ్చేవి, వాటిని సాధించే అనేక కర్మ విశేషాలతో నిండినవీ, భోగైస్వర్యాలను కలిగించేవి అయిన పువ్వుల్లాంటి మధురమైన వచనాలను చెప్తారు.

### <center>భోగైశ్వర్యప్రసక్తానాం తయాపహృతచేతసామ్ ।</br>వ్యవసాయాత్మికా బుద్ధిః సమాధౌ న విధీయతే ॥౨-౪౪॥</center>

భోగైశ్వర్యాలలో తగుల్కొని ఆ మధుర వాక్యాలకు లోబడి పోయినవారికి అంతఃకరణలో నిశ్ఛయ జ్ఞానం ఏర్పడదు

### <center>త్రైగుణ్యవిషయా వేదా నిస్త్రైగుణ్యో భవార్జున ।</br>నిర్ద్వన్ద్వో నిత్యసత్త్వస్థో నిర్యోగక్షేమ ఆత్మవాన్ ॥౨-౪౫॥</center>

అర్జునా! వేదాలు త్రిగుణాత్మకమైన సంసార విషయాలకు చెందినవి నీవు వాటికి అతీతుడైనై, సుఖదుఃఖాది ద్వందాలని వదిలి, నిత్యముశుద్ధ సత్వములో నిలిచి, యోగక్షేమాలను నర్జించి(వదిలి), ఆత్మజ్ఞానివి కా.

### <center>యావానర్థ ఉదపానే సర్వతః సమ్ప్లుతోదకే ।</br>తావాన్సర్వేషు వేదేషు బ్రాహ్మణస్య విజానతః ॥౨-౪౬॥</center>

అంతటా జలం పొంగుతున్నప్పుడు జలకాల శాల ఉపయోగం ఎంతవరకో అనుభవజ్ఞుడైన బ్రహ్మజ్ఞానికి అన్ని వేదాల ఉపయోగం అంతవరకే.

### <center>కర్మణ్యేవాధికారస్తే మా ఫలేషు కదాచన ।</br>మా కర్మఫలహేతుర్భూర్మా తే సఙ్గోఽస్త్వకర్మణి ॥౨-౪౭॥</center>

కర్మలు చేయడంలోనే నీకు అధికారం ఉన్నది. కర్మ ఫలాలపైన ఎప్పుడూ లేదు. కర్మ ఫలానికి కారకుడివి కావద్దు. అలాగని కర్మలు చెయ్యడము మానవద్దు.

### <center>యోగస్థః కురు కర్మాణి సఙ్గం త్యక్త్వా ధనఞ్జయ ।</br>సిద్ధ్యసిద్ధ్యోః సమో భూత్వా సమత్వం యోగ ఉచ్యతే ॥౨-౪౮॥</center>

ధనంజయా! యోగంలో నిలిచి, సగం వదిలి, కర్మఫలితాలు సిద్ధించడం, సిద్ధించకపోవడం ఈ రెంటినీ సమంగా భావించి కర్మలు చెయ్యి. ఆ సమత్వమే యోగమని చెప్పబడుతుంది.

### <center>దూరేణ హ్యవరం కర్మ బుద్ధియోగాద్ధనఞ్జయ ।</br>బుద్ధౌ శరణమన్విచ్ఛ కృపణాః ఫలహేతవః ॥౨-౪౯॥</center>

ధనంజయా! సమత్వ బుద్ధితో కూడిన కర్మ కంటే కామ్యకర్మ చాలా అల్ప మైనది. కాబట్టి ఆసమ బుద్ధిని ఆశ్రయించు. కర్మఫలానికి కారకులయ్యేవారు పిసిని గొట్టులు.

### <center>బుద్ధియుక్తో జహాతీహ ఉభే సుకృతదుష్కృతే ।</br>తస్మాద్యోగాయ యుజ్యస్వ యోగః కర్మసు కౌశలమ్ ॥౨-౫౦॥</center>

సమబుద్ధితో కూడిన వ్యక్తి ఈ జన్మలోనే పుణ్య పాపాలని రెంటినీ వదులుతాడు. అందుచేత నీవు యోగంకోసం ప్రయత్నించు. యోగమంటే కర్మలలో కౌశలమే.

### <center>కర్మజం బుద్ధియుక్తా హి ఫలం త్యక్త్వా మనీషిణః ।</br>జన్మబన్ధవినిర్ముక్తాః పదం గచ్ఛన్త్యనామయమ్ ॥౨-౫౧॥</center>

సమబుద్ధితో కర్మనుండి జనించే ఫలితమునందు ఆసక్తి త్యజించే వివేకులు జన్మబంధం నుండి పూర్తిగా విముక్తులై దుఃఖరహితమైన పదాన్ని చేరుకుంటారు.

### <center>యదా తే మోహకలిలం బుద్ధిర్వ్యతితరిష్యతి ।</br>తదా గన్తాసి నిర్వేదం శ్రోతవ్యస్య శ్రుతస్య చ ॥౨-౫౨॥</center>

ఎప్పుడు నీబుద్ధి మోహమనే బురదని అధిగమిస్తుందో, అప్పుడు వినదగిన, వినిన విషయాలనుండి విముక్తుడివి అవుతావు.

### <center>శ్రుతివిప్రతిపన్నా తే యదా స్థాస్యతి నిశ్చలా ।</br>సమాధావచలా బుద్ధిస్తదా యోగమవాప్స్యసి ॥౨-౫౩॥</center>

విన్నవాటితో వేసారిపోయిన నీబుద్ధి సమాధిలో నిశ్చలంగా నిలిచి ఉన్నప్పుడు నీవు యోగాన్ని పొందుతావు.

## అర్జున ఉవాచ</br>

### <center>స్థితప్రజ్ఞస్య కా భాషా సమాధిస్థస్య కేశవ ।</br>స్థితధీః కిం ప్రభాషేత కిమాసీత వ్రజేత కిమ్ ॥౨-౫౪॥</center>

అర్జునుడు ఇలా అడిగాడు: కేశవా సమాధి కలిగిన స్తితప్రజ్ఞుడి లక్షణం ఏమిటి? స్థిరబుద్ధి కలిగినవాడు ఎలా మాట్లాడుతాడు? ఎలా కూర్చుంటాడు? ఎలా నడుచుకుంటాడు?

## శ్రీభగవానువాచ</br>

### <center>ప్రజహాతి యదా కామాన్సర్వాన్పార్థ మనోగతాన్ ।</br>ఆత్మన్యేవాత్మనా తుష్టః స్థితప్రజ్ఞస్తదోచ్యతే ॥౨-౫౫॥</center>

భగవానుడు ఇలా బదులిచ్చాడు:
అర్జునా! మనస్సులోని అన్ని కోరికలని ఎప్పుడు విసర్జిస్తాడొ, ఎప్పుడు తనలో తాను తుస్టిని(ఆత్మానందాన్ని) పొందుతాడో, అప్పుడు స్తితప్రజ్ఞుడు అనిపించుకుంటాడుఇక్కడమనస్సు ఆలోచనలకు తావులేదు. స్థితి అయిన సమాధి స్థితిలో ఆలోచనలు వుండవు; స్పృహ వుండదు; మనస్సు నిశ్చలమై వుంటుంది; సమయం తెలియదు. ఇక్కడే సత్యాన్ని లేదా సత్య-స్థితిని పొందవచ్చు,మనస్సు ఆలోచనల స్థితిని దాటినప్పుడే బ్రహ్మo సత్యం తెలుస్తుంది ఈ సమాధి స్థితిలోకి వెళ్ళిన తరువాతే సత్యాన్ని తెలుసుకోవటం జరుగవచ్చుసమాధి స్థితి సత్యాన్ని గురించి ఎవరూ, ఎవరికీ బోధించలేరు. మనస్సు నిశ్చలంగా, స్థిరంగా మనస్సునిలుకడ తెలియర గురువు అనుగ్రహంవల్ల సూక్ష్మత తత్త్వాన్ని… సాధనల యొక్క అత్యున్నత లక్ష్యం దైవ ( ఆత్మ )సాక్షాత్కారం అని.. గురువు ద్వారానే అతి సులభముగా పొందగలం.

### <center>దుఃఖేష్వనుద్విగ్నమనాః సుఖేషు విగతస్పృహః ।</br>వీతరాగభయక్రోధః స్థితధీర్మునిరుచ్యతే ॥౨-౫౬॥</center>

ధుఃఖాలలో ఉద్వేగం పొందనివాడు, సుఖాలకోసం తహతహ పడనివాడు, రాగ భయ, క్రోదాలని విడిచినవాడు మననశీలుడు, స్థితప్రజ్ఞుడు అనిపించుకుంటాడు.

### <center>యః సర్వత్రానభిస్నేహస్తత్తత్ప్రాప్య శుభాశుభమ్ ।</br>నాభినన్దతి న ద్వేష్టి తస్య ప్రజ్ఞా ప్రతిష్ఠితా ॥౨-౫౭॥</center>

ఎక్కడా దేనికీ తగుల్కోకుండా, శుభాశుభాలను పొందినప్పుడు ఆనందించక, ద్వేషించక నిలిచివుంటాడో అతడి ప్రజ్ఞ స్థిరమైనది.

### <center>యదా సంహరతే చాయం కూర్మోఽఙ్గానీవ సర్వశః ।</br>ఇన్ద్రియాణీన్ద్రియార్థేభ్యస్తస్య ప్రజ్ఞా ప్రతిష్ఠితా ॥౨-౫౮॥</center>

తాబేలు తన అంగాలను ఉప సంహరించు కున్నట్లుగా, ఇతడు తన ఇంద్రియాలను విషయ వస్తువులనుండి ఎప్పుడు ఉప సంహరించు కుంటాడో అప్పుడు అప్పుడు ప్రజ్ఞ నిలకడగా ఉంటుంది.

### <center>విషయా వినివర్తన్తే నిరాహారస్య దేహినః ।</br>రసవర్జం రసోఽప్యస్య పరం దృష్ట్వా నివర్తతే ॥౨-౫౯॥</center>

ఆహారాన్ని విడిచిపెట్టిన పురుషుడి నుండి విషయ వస్తువులు దూరంగా పోతాయి. కాని, అభిరుచి అలాగే ఉంటుంది. పరమాత్మ దర్శనంతో ఆ అభిరుచి కూడా పోతుంది.

### <center>యతతో హ్యపి కౌన్తేయ పురుషస్య విపశ్చితః ।</br>ఇన్ద్రియాణి ప్రమాథీని హరన్తి ప్రసభం మనః ॥౨-౬౦॥</center>

అర్జునా! పండితుడి ఇంద్రియాలు కూడా ఎంత ప్రయత్నం చేసినప్పటికీ క్షోభ పెడుతూ మనస్సును విషయాల మీదికి లాగి వేస్తాయి కదా;

### <center>తాని సర్వాణి సంయమ్య యుక్త ఆసీత మత్పరః ।</br>వశే హి యస్యేన్ద్రియాణి తస్య ప్రజ్ఞా ప్రతిష్ఠితా ॥౨-౬౧॥</center>

వాటినన్నింటిని బాగా నిగ్రహించి, యుక్తుడై నన్ను లక్ష్యంగా పెట్టుకొని ఉండాలి. ఎవరి ఇంద్రియాలు స్వాధీనంలో ఉంటాయో అతడి ప్రజ్ఞే నిలకడగా ఉంటుంది.

### <center>ధ్యాయతో విషయాన్పుంసః సఙ్గస్తేషూపజాయతే ।</br>సఙ్గాత్సఞ్జాయతే కామః కామాత్క్రోధోఽభిజాయతే ॥౨-౬౨॥</center>

విషయధ్యానం చేసే పురుషుడికి వాటితో సంగమం ఏర్పడుతుంది. సంగమం వలన కామము, కామం వలన క్రోధం జనిస్తాయి.

### <center>క్రోధాద్భవతి సమ్మోహః సమ్మోహాత్స్మృతివిభ్రమః ।</br>స్మృతిభ్రంశాద్ బుద్ధినాశో బుద్ధినాశాత్ప్రణశ్యతి ॥౨-౬౩॥</center>

క్రోధం వలన విభ్రాంతి కలగుతుంది. విభ్రాంతితో మతిమరపు, దానితో బుద్ధి నాశనం కలిగి, బుద్ధి నాశనంతో వ్యక్తి సర్వనాశనం అవుతాడు.

### <center>రాగద్వేషవిముక్తైస్తు విషయానిన్ద్రియైశ్చరన్ ।</br> orవియుక్తైస్తుఆత్మవశ్యైర్విధేయాత్మా ప్రసాదమధిగచ్ఛతి ॥౨-౬౪॥</center>

రాగద్వేషాలనుండి విడివడి, స్వాధీనంలో ఉన్న ఇంద్రియాలతో, స్వాధీనమైన మనస్సుతో విషయ వస్తువులలో సంచరించే మానవుడు ప్రశాంతతని పొందుతాడు.

### <center>ప్రసాదే సర్వదుఃఖానాం హానిరస్యోపజాయతే ।</br>ప్రసన్నచేతసో హ్యాశు బుద్ధిః పర్యవతిష్ఠతే ॥౨-౬౫॥</center>

మనస్సు ప్రసన్నంగా ఉన్నప్పుడు అతడికి అన్ని దుఃఖాలు నశిస్తాయి. ప్రసన్నచిత్తుడికి బుద్ధి త్వరలో పూర్తిగా స్థిరత్వం చెందుతుంది.

### <center>నాస్తి బుద్ధిరయుక్తస్య న చాయుక్తస్య భావనా ।</br>న చాభావయతః శాన్తిరశాన్తస్య కుతః సుఖమ్ ॥౨-౬౬॥</center>

నిగ్రహం లేనివాడికి వివేకం ఉండదు. యుక్తుడుకానివానికి ధ్యానం కూడా కుదరదు. ధ్యానం లేనివాడికి శాంతి లేదు. శాంతి లేనివాడికి సుఖమెక్కడ?

### <center>ఇన్ద్రియాణాం హి చరతాం యన్మనోఽనువిధీయతే ।</br>తదస్య హరతి ప్రజ్ఞాం వాయుర్నావమివామ్భసి ॥౨-౬౭॥</center>

ఏమనస్సు సంచరించే ఇంద్రియాలకు లోబడి వాటిననుసరిస్తుందో, అది నీటిలో పడవని గాలి లాగివేసినట్లు పురుషుని ప్రజ్ఞని లాగి వేస్తుంది.

### <center>తస్మాద్యస్య మహాబాహో నిగృహీతాని సర్వశః ।</br>ఇన్ద్రియాణీన్ద్రియార్థేభ్యస్తస్య ప్రజ్ఞా ప్రతిష్ఠితా ॥౨-౬౮॥</center>

అందు వలన ఓ మహానుభావుడా! ఎవరి ఇంద్రియాలు విషయ వస్తువుల నుండి అన్ని విధాలుగా నిగ్రహింపబడి ఉంటాయో, అతడి ప్రజ్ఞ స్థిరంగా ఉంటుంది.

### <center>యా నిశా సర్వభూతానాం తస్యాం జాగర్తి సంయమీ ।</br>యస్యాం జాగ్రతి భూతాని సా నిశా పశ్యతో మునేః ॥౨-౬౯॥</center>

అందరికి ఏది రాత్రియో, సంపూర్ణ నిగ్రహ వంతుడైన మహాత్ముడు ఆ స్థితిలో మేల్కొని ఉంటాడు. ఏ స్థితిలో ప్రాణులు ప్రాణులు మేల్కొని ఉంటారో జ్ఞాని అయిన మునికి అది రాత్రి.

### <center>ఆపూర్యమాణమచలప్రతిష్ఠం సముద్రమాపః ప్రవిశన్తి యద్వత్ ।</br>తద్వత్కామా యం ప్రవిశన్తి సర్వే స శాన్తిమాప్నోతి న కామకామీ ॥౨-౭౦॥</center>

పరిపూర్ణంగా స్థిరంగా నిలిచి ఉండే సముద్రాన్ని నీళ్ళు ఎలాచేరుకుంటాయో, ఎవరిలోకి అన్ని కోరికలు ప్రవేశించి విలీనమౌతాయో, శాంతిని పొందుతాడు. కోరికలకు దాసుడైనవాడు పొందలేడు.

### <center>విహాయ కామాన్యః సర్వాన్పుమాంశ్చరతి నిఃస్పృహః ।</br>నిర్మమో నిరహఙ్కారః స శాన్తిమధిగచ్ఛతి ॥౨-౭౧॥</center>

అన్ని కోరికలను వదిలి, అహంకార మమకారాలు వీడి సంచరించే పురుషుడు శాంతిని పొందుతాడు.

### <center>ఏషా బ్రాహ్మీ స్థితిః పార్థ నైనాం ప్రాప్య విముహ్యతి ।</br>స్థిత్వాస్యామన్తకాలేఽపి బ్రహ్మనిర్వాణమృచ్ఛతి ॥౨-౭౨॥</center>

ఆర్జునా ఇదే బ్రాహ్మీస్థితి, దీనిని పొందాక ఇక భ్రమించడు. ఇందులోచివరి సమయంవరకు నిలిస్తేబ్రహ్మ నిర్వాణాన్ని పొందుతాడు.


ఓం తత్సదితి శ్రీమద్భగవద్గీతాసూపనిషత్సు
## <center>బ్రహ్మవిద్యాయాం యోగశాస్త్రే శ్రీకృష్ణార్జునసంవాదేసాఙ్ఖ్యయోగో నామ ద్వితీయోఽధ్యాయః ॥౨॥</center>