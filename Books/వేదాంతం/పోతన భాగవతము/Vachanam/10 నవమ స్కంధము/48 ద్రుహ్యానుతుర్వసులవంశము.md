కన్యకుపుట్టినవాడైన కర్ణుడు ఈ విధంగా అతిరథుని కుమారుడు అయ్యాడు. కర్ణునకు వృషసేనుడు జన్మించాడు. ఆ యయాతి పుత్రుడు ద్రుహ్యునకు బభ్రుసేతువు; బభ్రుసేతువునకు ఆరబ్ధుడు; ఆరబ్ధునకు గాంధారుడు; గాంధారునకు ఘర్ముడు; ఘర్మునకు ఘృతుడు; ఘృతునకు దుర్మదుడు; దుర్మదునకు ప్రచేతసుడు; ప్రచేతసునకు వందమంది పుత్రులు పుట్టి మ్లేచ్ఛదేశాలకు రాజులై ఉత్తరదిక్కు ప్రాంతాలను పాలించారు. తుర్వసునకు వహ్ని; వహ్నికి భర్గుడు; భర్గునకు భానుమంతుడు; భానుమంతునకు త్రిసానువు; త్రిసానువునకు కరంధముడు; కరంధమునకు మరుత్తుడు; అతనికి యయాతి శాపం వలన సంతానం కలుగలేదు. వినుము. 

